---
title: Решта документів
description: Решта необхідних документів
date: 2025-06-28
tags:
  - Шлях переходу
layout: layouts/post.njk
---

Після оновлення паспортних даних можна приступати до зміни всіх документів. Деякі процедури є унікальними:

- [РНОКПП](https://zakon.rada.gov.ua/laws/show/z1306-17#Text): Положення про реєстрацію фізичних осіб у Державному реєстрі фізичних осіб свідчить про те, що в РНОКПП не шифрується ґендерний маркер. Відповідно код не підлягає зміні, проте необхідно оновити персональні дані у податковій службі — воно виключно змінює яким ПІБ відповідає старий код.
- УНЗР: наявна юридична колізія. В номері шифрується ґендерний маркер, який можна змінити згідно [наказу](https://zakon.rada.gov.ua/laws/show/z1586-14#Text) МВС; водночас УНЗР є незмінним згідно [закону](https://zakon.rada.gov.ua/laws/show/5492-17#Text). Оскільки закон має вищу юридичну силу, наразі у зміні УНЗР відмовляють.
- [Документи про освіту](https://zakon.rada.gov.ua/laws/show/z0494-15#n4): зміна ґендерного маркеру є підставою для отримання нових документів про освіту згідно указу МОН. Для цього необхідно звернутися до навчального закладу та надати витяг з Державного реєстру актів цивільного стану громадян щодо актового запису про народження.
- [Актовий запис про шлюб](https://zakon.rada.gov.ua/laws/show/z0055-11#n55): зміна ґендерного маркеру не є підставою для перевидачі свідоцтв про одруження, проте шлюб залишається чинним.
- Військово-облікові документи: FtM необхідно стати на облік із проходженням ВЛК. MtF необхідно оновити данні в ТЦК. Зверніть увагу, що після зміни ґендерного маркеру ви не будете списані автоматично – ви будете стояти на обліку за старими данними. Діагноз F64.0 підпадає під статтю 18 [Положення про ВЛК в ЗСУ](https://zakon.rada.gov.ua/laws/show/z1109-08#Text) – за частиною а передбачається повна непридатність зі списанням з обліку, за частиною б ставиться придатність до служби в ТЦК та СП, ВВНЗ, закладах (установах), медичних підрозділах, підрозділах логістики, зв'язку, оперативного забезпечення, охорони.

Решта документів змінюється за стандартними процедурами. Звертайтеся до відповідних адміністративних органів із витягом з Держреєстру.

Зверніть увагу, що жоден державний орган, крім ДРАЦС-у  при зміні свідоцтва про народження, не має права вимагати медичні документи про зміну статі. Будь-які подальші зміни відбуваються на підставі витягу з державного реєстру актів цивільного стану громадян щодо актового запису про народження.
