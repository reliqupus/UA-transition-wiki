---
title: Ендокринолог
description: Спостереження в ендокринолога
date: 2025-06-28
tags:
  - Шлях переходу
layout: layouts/post.njk
---

# Спостереження в ендокринолога

Основна форма медичного переходу і та яка необхідна для юридичного це замісна гормональна терапія – ЗГТ. Заради вашої поінформованості та безпеки радимо звернутися до фахів_чині–ендокринолога на перших етапах. Рекомендуємо шукати кваліфікованих, компетентних та дружніх до транс-людей спеціаліст_ок через консультації рівний-рівному та інформаційні бази громадських організацій. Ніщо не обмежує вас у виборі між державною та приватною медичними практиками.

При зверненні до лікар_ки-ендокринолога необхідно мати витяг з медичної картки – форма № 027/о із зазначеним діагнозом F64.0, який отримується в лікарів психіатрів. Спеціаліст_ка не має права призначати медикаментозний супровід без встановленого діагнозу. Під час первинної консультації лікар_ка збирає анамнез, інформує вас про дію ЗГТ та можливі зміни, побічні дії препаратів та протипоказання до їхнього призначення; попереджає про ризики терапії для репродуктивного здоров'я та надає рекомендації стосовно збереження біоматеріалу; направляє на аналізи та обстеження, аби розробити індивідуальний план супроводу, лікує інші хвороби які можуть вплинути на ЗГТ. Форма відпуску препаратів ЗГТ і нюанси їхнього прийому обираються із урахуванням ваших потреб та побажань. Ендокринолог_иня випише вам рецепт та надасть вказівки щодо спостереження.

Після того як ви почали прийом препаратів і приймаєте їх протягом якогось часу можна починати процедуру юридичного переходу. Ендокринолог_иня може видати вам консультаційний висновок – [форму № 028/о](https://zakon.rada.gov.ua/laws/show/z0683-12#Text). У висновку має бути зазначена наявність незворотніх змін – ці зміни не є конкретизованими чи кодифікованими і фактично залишені на розсуд спеціаліст_ки. В подальшому з цим висновким потрібно звернутись до сімейної лікар_ки.
