---
title: Свідоцтво і паспорт
description: Зміна свідоцтва про народження і паспорту
date: 2025-06-28
tags:
  - Шлях переходу
layout: layouts/post.njk
---

# Зміна свідоцтва про народження і паспорту

Ви отримали всю необхідну медичну документацію. Що далі?

Юридичний перехід починається корекцією даних у свідоцтві про народження. Зверніться у зручний для вас ДРАЦС ([р](https://zakon.rada.gov.ua/laws/show/389-19#Text)ід час дії воєнного стану державна реєстрація актів цивільного стану проводиться будь-яким органом державної реєстрації актів цивільного стану за зверненням заявника). Для процедури видачі нового свідоцтва про народження вам необхідно мати із собою документ, що підтверджує особу (паспорт-книжечку або ID-картку), старе свідоцтво про народження та оригінал [форми № 066-3/о](https://zakon.rada.gov.ua/laws/show/z1589-16#Text).

Під час оформлення заяви ви зможете змінити ім’я, а також ґендеровані закінчення по-батькові та  прізвища за необхідності (зверніть увагу, що зміна по-батькові та прізвища на такі, що є відмінними від вказаних у свідоцтві про народження, є окремою процедурою, яку можна розпочати виключно після завершення юридичного переходу). Заява розглядається до трьох місяців. Після видачі нового свідоцтва про народження ви мусите оновити паспортні дані протягом одного місяця, інакше зміни анулюються. Одразу замовте витяг із єдиного реєстру про реєстрацію актів цивільного стану – він знадобиться для зміни решти документів.

Для оновлення паспортних даних зверніться до ЦНАПу чи ДМС через електронний запис або у порядку живої черги. Візьміть із собою старий документ, що посвідчує особу, нове свідоцтво про народження та оригінал форми №066-3/о. Отримати новий паспорт можна як у звичайному порядку, так і у терміновому, ціна стандартна для цих дій, ви можете уточнити її на сайтах адміністративних органів. Для посвідчення особи вам видадуть тимчасову довідку про вилучення паспорту. Оформлення документу для виїзду за кордон можливе лише після видачі нового паспорту на загальних підставах —знову стати в чергу, сплатити збір та почекати нового.

Портал Дія [надає інформацію](https://guide.diia.gov.ua/view/odnochasne-oformlennia-u-tomu-chysli-zamist-vtrachenoho-abo-vykradenoho-obminu-pasporta-hromadianyna-ukrainy-ta-pasporta-hromadi-b06ca120-6163-4155-9c99-11d6749d621e) щодо одночасного оформлення паспорту громадянина України та паспорту громадянина України для виїзду за кордон, проте нам не відомі випадки, коли це вдавалося на практиці — зконтактуйте нас, якщо маєте інший досвід.

Документи мають автоматично підтягнутися у Дію – оновлюйте дані у застосунку та пишіть у підтримку за необхідності. Бували випадки коли новий документ спершу підтягувався зі старим гендерних маркером але новим іменем — таке буває, вони його самі виправлять пізніше, у фізичному теж все має бути добре.
